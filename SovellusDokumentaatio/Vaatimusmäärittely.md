# Vaatimusmäärittely

## Sovelluksen tarkoitus

Vuosittain toistatuhatta opiskelijaa osallistuu Helsingin, Tampereen ja Turun yliopiston yhteisesti järjestämään psykologian koulutusohjelman valintakokeeseen. Opiskelupaikkoja on tarjolla hyvin vähän, sillä jokaista saatavilla olevaa opiskelupaikkaa kohden on hakijoita toistakymmentä. Suurin haaste monille hakijoille psykologian pääsykokeessa on matemaattinen osuus, joka koostuu todennäköisyys laskuista ja tilastollisesta testaamisesta. Tämän sovelluksen tarkoitus on auttaa psykologian koulutusohjelmaan pyrkiviä harjoittelemaan pääsykokeessa vaaditun matematiikan osaamista. Tavoitteeni on tehdä tästä sovelluksesta ilmainen avoimen lähdekoodin ohjelma, joka olisi vakavasti otettava kilpailija kiskurihintaisille valmennuskursseille. Tietääkseni tämän tyyppistä ohjelmistoa ei ole saatavilla vielä mistään.

## Käyttäjät

Sovellusta voi käyttää kuka tahansa, joka haluaa harjoitella todennäköisyyslaskennan ja tilastotieteen perustason laskutoimituksia. 

## Toteutuneet toiminnallisuudet

Ohjelma syöttää käyttäjälle tehtäviä satunnaisesti, koska oikeassa pääsykokeessakaan hakija ei voi vaikuttaa siihen millaisia tehtäviä hän pääsee tekemään. Jo tehtyä tehtävää ei voi tehdä uudestaan.

Ohjelma sisältää tällä hetkellä mahdollisuuden seuraavien menetelmien harjoittelemiseen: 
* Riippumattomien otosten t-testi
* Verrannollisten parien t-testi
* Khiin neliön yhteensopivuustesti
* Khiin neliön riippumattomuustesti
* Pearsonin korrelaatiokerroin
* Spearmanin korrelaatiokerrin

Tähän kuuluu niin hypoteesien asettaminen, testisuureiden laskeminen, kuten myös p-arvon määrittäminen. Sisällytetyt matemaattiset menetelmät ovat samoja, jotka löytyvät virallisesta pääsykoekirjasta. 
